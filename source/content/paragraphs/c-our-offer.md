---
title:	'Erbjudande'
image:	'./images/sling-shot.jpg'
---

# Erbjudande

** Branding som det borde vara **
Utan omvägar vitaliserar vi varumärken. Inga långa tankeprocesser utanför organsiationen, istället involvera alla internt. Ge varumärket en orättvis affärsfördel genom att snabbt ta ut det i verkliga livet. Kontaktvägarna mellan målgrupper och varumärken har förändrats mer de senaste 30 månaderna än de föregående 30 åren och det skapar helt nya utmaningar. Men även möjligheter. Varumärken kan bara ha ett 'why' men flera parallella strategier och ännu fler sätt att ta ut dem. Alla av dem innehåller digitalt och rörligt. Rådgivare? Utgörare? Både och? Det är bara att välja.

** Organisationsutveckling - Whygency Change &trade; - **
Morgondagens marknadsavdelning ser helt annorlunda ut. Här pågår sedan ett par år en tyst revolution. Den nya strukturen måste involvera ledningsgrupp, sälj-, produkt- och marknadsavdelningar på ett helt annat sätt än tidigare. Fler måste kunna saker de inte kunde förut, eller såg hur de hängde samman. Vi använder vår erfarenhet och vårt närverk med tidigare marknadsansvariga för att förvandla gårdagens silos till något som fungerar bättre idag. 

** Varumärkesplattform - Why Manifest &trade; - **
Utan ett tydligt 'why' är varumärket bara lika starkt som sitt senaste erbjudande. En farlig position. Det går att både vinna marknadsandelar och samtidigt minska marknadens prisfokus på varumärket: förtydliga 'why', öka varumärkets magnetism. Vi skapar ett internt Why-team och adderar externa krafter som tillsammans summerar yttre och inre drivkrafter i ett konkret manifest.  Det är varumärkets direkta språngbräda till agerande överallt och ger självstyrande organisationer. 

** Koncept - Iconic Act &trade; - ** 
Ett engagerande bevis för varumärkets Why. Konkret och pratvärdigt. Why-teamet involveras för att hitta aktiviteten där en insats gör samma jobb som tio. Ett nytt sätt att förmedla budskap, en ny produkt, paketering och design eller tjänst, en reklamkampanj eller ett nytt format. Hur spelar ingen roll så länge det gör marknaden mindre priskänslig till varumärket. 

** Innovation - Market Speed date &trade; - **
När utvecklingstakten på marknaden är hög bör man ha minst ett leta-ny-effekt-projekt. Något man gör för att testa sig själv, sin marknad, känna den på pulsen, se vad de gör istället för att bara lyssna på vad de säger. Speed date the market. Äkta kunskaper, inte bara ord.

** Rörlig bild - Screen Impact &trade; - **
Rörlig bild är en naturlig del av allt idag. Inget varumärke kan vara utan kvalificerad kompetens för det som sker i alla fönster där världen fäster sin uppmärksamhet. Det är här det händer. Rörlig bild behöver inte bli otroligt dyrt, men det kan lätt bli det. Utan att det blir bra. Vi vet hur man gör rörligt med R.O.I.

** Objektiv bedömning och bollplank - Smartonomics &trade; - **
En fristående syn. Ett bollplank i varumärkes- eller produktionsfrågor. Vi har sett de flesta leveranser från både insidan och utsidan. Marknadsundersökningar, tracking, konkurrentanalyser, strategiska positioneringar, reklamkampanjer, filmproduktioner, event och virala aktiveringar mm. Vi har sett vad som kostar, var det kostar och vad som ger effekt. Vill du ha en objektiv bedömning när du ska göra om din kommunikation eller driva ett större projekt så prata med oss.

** Partnerskap - Add2Agency &trade; — **
För små och medelstora byråer som tänker 2014 och inte 1984. När nya möjligheter och uppdrag kräver att ni är större. Vi fungerar som katalysator eller extra muskel, när och där det behövs. Smarta partnerskap är det nya svarta.


