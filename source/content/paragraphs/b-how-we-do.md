---title:	'Hur vi gör'image:	'./images/wind-power.jpg'---# Hur vi gör** Enkelhet som modell - **Vi sorterar för att hitta det enkla. Vi tar kortast väg där det är möjligt, men vi förväxlar aldrig enkel med lätt. Vi har lärt oss att ta Einsteins ord på allvar: ’Make everything as simple as possible, but not simpler’.** Vi ger företag och varumärken ett nytt inre sätt att dela ut roller - **Genom att dela in sälj, marknad, produkt och ekonomi i presens, futurum och imperfekt får organisationen perspektiv som inspirerar till nya sätt att samarbeta. Du kommer att bli förvånad över vad det kan förlösa.** Enkla mål involverar fler i effekten - **Framgång kräver att man kan hantera både mål för att öka marknadsandelar och mål för att öka sin marknads betalningsvilja. Marknadsandelar kan man köpa med rabatter. Men då minskar man betalningsviljan. Det gäller att lösa båda.** Vi lever 20/80 - **I alla skeden finns en mindre mängd som skapar de stora resultaten. Det gäller att snabbt identifiera vilka de 20% är som ger 80% av nyttan. Därefter kan man börja beta av resten. Det här kräver disciplin. Och en nypa erfarenhet.** Y tvingar fram fokus och vinner snabbhet och effekt - **Y är inte bara en bokstav. Det är ett arbetsredskap för att nå beslut. Är uppdragets fokus att kapitalisera på de uppfattningar som råder på marknaden idag? Eller på att förändra uppfattningar? 50/50 är inget fokus. Det ena måste vikta över. > ’Computers are useless. They can only give you answers.’  <small>Pablo Picasso</small>** Frågor är mer värda än svar. - **Picasso hade rätt i att vi formas mer av frågor än svar.. Frågor gör att man kan växa när man möter hinder. Riktning kräver att man vågar ställa sig frågan om det man gör idag är rätt. Obekvämt, men att driva affärsmässigt viktiga frågor på ett närmast brutalt ärligt sätt är skillnaden mellan att utvecklas och avvecklas. Privat bokar du säkert stenhård obekväm träning för att utvecklas. De som ser på sin organisation och sin affär på samma sätt vinner.** Vi använder insikter för att bryta beteenden - **Jämförelser på 25.000 företag verksamma de senaste 45 åren visar att alla de framgångsrika levde efter ’Revenue before cost’ och ’Better before cheaper’. Det är ingen hemlighet. Trots det lever de flesta företag efter det omvända. Det är bra att fråga sig varför.** Vi för in signalvärde i affärsberäkningar - **Allt som får folk att tala om varumärket har ett signalvärde. Det prat som alstras socialt ersätter mängder av köpt kommunikation. Ingen har råd att tappa bort prat- och signalvärde idag. Få har med det i sina affärsberäkningar. En sak till: pratvärde är inte vad du vill säga. Det är vad folk säger om det du gör.** Evolution kräver en process för Minimal Viable Product - **Förr testade man allt genom att fråga marknaden. Idag testar man genom att släppa ut betaversioner och fungerande prototyper på marknaden. Man kan även göra betaversioner av sin marknadsföring. Speed-dejta lite. R&D marketing.** Realtidskommunikation - **Inte ens de rikaste av varumärken äger längre sin egen dialog med marknaden. De som förstått de nya reglerna ligger och blinkar för omkörning.** Vi jobbar inte med alla - **Vi har byggt oss för de som inte är nöjda med att ha en 30 år gammal arbetsmodell i en ny värld. De som vill mer än att bara göra vad de gjorde igår. Vi jobbar med alla som vågar ställa sig frågor de inte redan tror sig veta svaret på. Alla de som tror på marknadsföring som ett verktyg för hela organisationen. De andra har redan en byrå som hjälper dem .